# Crap detection. Kritisch benaderen van bronnen.

## De kritische reflex
"Kritisch benaderen van bronnen" is één van de basiskenmerken van het wetenschappelijk bedrijf. Bronnen kritisch kúnnen benaderen is een noodzakelijke basisvaardigheid voor elke kenniswerker. En dat kunnen houdt zowel een attitude, een basishouding, in als een aantal vaardigheden.

Heel lang geleden, in de papieren tijd, was dat laatste relatief gemakkelijk. Wetenschappelijke artikels ondergingen de scrutineuze _peer review_[^Neylon] vooraleer gepubliceerd te worden en je lokale bibliothecaris wist wel waarom ie bepaalde boeken wel en andere net niet aankocht. Tegenwoordig gebeurt de peer review vaak pas ná publicatie (in het geval van blogs en publicatie op persoonlijke websites of sociale media bijvoorbeeld) en is de bibliothecaris minder vaak de tussenpersoon. Diens verantwoordelijkheid komt nu bij de lezer te liggen. Je staat er dus alleen voor om te bepalen of dat steengoede artikel dat je op het net hebt gevonden al dan niet waardig is om een argumentatie op te bouwen en/of op te nemen in de literatuuropgave van je aanstaande paper. Geen eenvoudige opdracht, zeker als je nieuw bent in het vakgebied of weinig bekend met het onderwerp.

## De geloofwaardigheid van een webpagina
Om hierbij te helpen konden we tot voor kort eigenlijk enkel de studenten meegeven te letten op de url (staat er .edu of .ac. in?) en de auteur te googelen of na te kijken in een [citatie-index](https://www.lib.utexas.edu/chem/info/citations.html). Maar ondertussen zijn er meer hulpmiddelen. In z'n artikel _[Crap Detection 101](http://blog.sfgate.com/rheingold/2009/06/30/crap-detection-101)_[^Rheingold] laat Howard Rheingold een aantal tools en technieken de revue passeren. Ik haal er een paar eenvoudige uit :

- indien de naam van de auteur niet vermeld is kan je in elk geval de eigenaar van de domeinnaam opzoeken via [easywhois.com](easywhois.com)
- kijk via google wie linkt en hoe vaak naar het artikel gelinkt wordt (met de zoekoperator <code>link:http://url_artikel</code>)
- doe hetzelfde met de voornaamste geciteerde bronnen van het artikel
- kijk na of en hoe vaak het artikel gebookmarked is in bookmarksites zoals [diigo.com](http://diigo.com)

### Checklists, criteria voor het evalueren van webpagina's
* [Evaluating Web Pages: Techniques to Apply & Questions to Ask -- UC Berkeley](http://www.lib.berkeley.edu/TeachingLib/Guides/Internet/Evaluate.html) met bijbehorende [checklist](http://www.lib.berkeley.edu/TeachingLib/Guides/Internet/evaluation_checklist_2009_spring.rtf) 
* [Five criteria for evaluating Web pages](https://olinuris.library.cornell.edu/ref/research/webcrit.html)
* [Tutorial informatievaardigheden bibliotheek letteren](http://bib.arts.kuleuven.be/bibliotheek/tutorial/m5_page0.cfm)


## Algemene beoordelingscriteria


### Wie is de auteur?

- Als er geen auteur is dan moet je al heel goeie redenen hebben om de publicatie te gebruiken.
- [Bekijk de andere publicaties van de auteur via Google scholar citations](http://scholar.google.com/citations?view_op=new_profile&hl=nl) of 
- [Web of Science](http://thomsonreuters.com/thomson-reuters-web-of-science/link) (via LIMO)
- Wat zijn de affiliaties van de auteur?

### Worden er bronnen weergegeven?

- De mogelijkheid tot falsificatie is een basisvoorwaarde voor betrouwbaarheid. 
- Hoe bekend zijn die bronnen: kijk via google wie linkt en hoe vaak (met de zoekoperator <code>link:http://url_artikel</code>)
- Zoek in databanken en zoekmachines op auteurs van die bronnen.

### De structuur van de publicatie

Een wetenschappelijke publicatie is systematisch opgebouwd en bevat de onderdelen die we ook aangegeven hebben bij de wiki-opdracht: duidelijke inhoudelijke structuur, notenapparaat, bronverwijzingen ed.

### Taalgebruik

Het veelvuldig gebruik van emotionele stijl en taal is een aanwijzing van onbetrouwbaarheid.

### Ouderdom van de publicatie

Oudere publicaties zijn daarom niet noodzakelijk minder betrouwbaar. Ze kunnen wel minder betrouwbaar wanneer het onderzoeksdomein zeer intensief bestudeerd wordt en er dus voortdurend nieuwe informatie opduikt. 

### Beoordelingen van de publicatie

Een aangeboden publicatie moet eerst beoordeeld worden vooraleer deze mag verschijnen bij een wetenschappelijke uitgever. Dit kan gebeuren door leden van de redactiecommissie zelf of door gespecialiseerde collega-wetenschappers. [peer review](http://nl.wikipedia.org/wiki/Peer_review) Bekijk waar het artikel is gepubliceerd. Wat is de reputatie van het tijdschrift of de website?

Een recensie is een kritische beoordeling van een wetenschappelijke studie door een onafhankelijke wetenschapper die vertrouwd is met het onderwerp. Recensies (boekbesprekingen, _book reviews_) van pas verschenen boeken worden vaak gebundeld weergegeven in een vaste rubriek van een wetenschappelijk tijdschrift. Zoek naar recensies van het boek of artikel in databanken en zoekmachines.

Indien de wetenschappelijke resultaten worden overgenomen in nieuwe publicaties, dan verhoogt dit het gezag en de betrouwbaarheid van deze publicatie.

Een groot aantal verwijzingen doet vermoeden dat de publicatie een grote impact heeft gehad. Bekijk het aantal verwijzingen via [Google scholar citations](http://scholar.google.com/citations?view_op=new_profile&hl=nl), in zoekmachines met de operator <code>link:http://url_artikel</code>) of via[Web of Science](http://thomsonreuters.com/thomson-reuters-web-of-science/link) (via LIMO).

>Triangulation is what detectives do – try to find three different ways to test a source’s credibility.


## Concepten uit IJCM

We hebben binnen IJCM een aantal concepten en aandachtspunten aangereikt die ook hun plaats hebben binnen dit kader: invented tradition, ethnocentrisme, 
wie schreef de geschiedenis, stereotypen, ed.

## Media literacy

"Kritisch benaderen van bronnen" doe je niet alleen omdat je toevallig een wetenschappelijke paper moet schrijven, het is een basishouding, een reflex ten opzicht van alle soorten informatie in functie van de meeste soorten toepassingen. Ook voor de dagelijkse porties informatie die via de (sociale) media over je heen komen. De vaardigheden die te maken hebben met het analyseren en deconstrueren van media heet _media literacy_.


[^Rheingold]: Rheingold, Howard. 2009. “Crap Detection 101.” SFGate. June 30. http://blog.sfgate.com/rheingold/2009/06/30/crap-detection-101/.

[^Neylon]: Niet dat die altijd zekerheid biedt. Cfr. Neylon, Cameron. 2010. “Peer Review: What Is It Good For?” Science in the Open. February 5. http://cameronneylon.net/blog/peer-review-what-is-it-good-for/. 


