Ency15 Feedback 1
=================

## Feedback individuele oefeningen

25 van de 30 oefeningen besproken. Hieronder een paar bemerkingen die voor de meeste oefeningen relevant zijn.

1. Oorspronkelijk hadden we twee feedback sessies [gepland](./README.md). Voor een beperkt aantal papers zal dat voldoende zijn maar voor de meeste lijkt het toch aangewezen om nog een tussentijds overleg te organiseren. We doen dat op inidviduele basis (afspreken via mail of tijdens de contactmomenten) tussen 27/4 en 8/5. 
2. 'Verwijzen naar Japanse bronnen' hebben we [vorige sessie](./ency15-7_citation.md) behandeld. In de meeste oefeningen werd dat dan ook goed gedaan, maar het refereren naar webpagina's laat nog wat te wensen over. Je kan in de [richtlijnen_verhandeling-3.3](../docs/richtlijnen_verhandeling-3.3.pdf) ook voorbeelden vinden voor de meeste soorten online bronnen. Let er op om ook telkens achteraan je verwijzing de datum van raadpleging te vermelden. Voor bronnen die in databanken zijn opgenomen is dat niet echt nodig, die zijn doorgaans redelijk stabiel maar voor 'losse' bronnen is het aangewezen.
3. Hiërarchie in bronnen: vergeet niet weer te geven wat je belangrijkste bronnen zijn en waarom. 
4. _Hoe geef ik films (cinema) weer als bronnen?_ Zotero heeft een goeie template daarvoor. Als je vanuit [imdb](http://www.imdb.com/title/tt1809398/?ref_=nv_sr_1) bijvoorbeeld een film opslaat kan je de verschillende velden overlopen. Belangrijkste liijken me: Regisseur, datum, titel, distributeur. Eventueel genre en imdb cataloognummer.
5. [citethisforme.com](https://www.citethisforme.com/): interessante webservice waarmee je onder andere verwijzingen in Chicago style kan genereren. Ook hapklare info en voorbeelden bij verschillende referentiesystemen en types bronnen. 
6. _Thema_ vs. _hoofdstuk_: blijkbaar hebben wat te veel studenten dezelfde oefening van vorig jaar ter voorbeeld genomen. De standaard onderverdeling is wel degelijk _hoofdstuk_.


## Opdrachten Oost-aziatische bib

1. Hoe kan je een boek bestellen dat bijvoorbeeld beschikbaar is in Leiden maar niet aan de KU Leuven? Maak hiervoor gebruik van het InterBibliothecair Leenverkeer (IBL) en beschrijf de procedure.

2. Hoe kan je de stand van het onderzoek in de discipline die het dichtst aanleunt bij het onderwerp van je individuele paper leren kennen? 

3. Welke zijn de belangrijkste vaktijdschriften - “academic journals” -voor jouw onderzoek?

4. Welke zijn de twee belangrijkste boeken in de discipline van het onderwerp van je individuele paper, aanwezig in deze bibliotheek? Je kan geen gebruik maken van het internet om deze boeken te selecteren. Geef de volledige bibliografische referenties van deze boeken en beschrijf waarom je deze boeken hebt geselecteerd.

5. Welke is het belangrijkste Japanse boek in de discipline van het onderwerp van je individuele paper, aanwezig in deze bibliotheek? Geef de volledige bibliografische referentie van dit boek en beschrijf waarom je dit boek hebt geselecteerd.

6. Zijn er primaire bronnen in deze bibliotheek te vinden over het onderwerp van je individuele paper? Geef de referenties weer of beschrijf je vruchteloze zoektocht…

